## Retrospektiivitekniikat
Retrospektiivitekniikoissa käytetään usein fyysisiä / visuaalisia alustoja, kuten tussitaulua ja / tai tarralappuja, joille palautteet, huomiot tai muut asiat voidaan kerätä ja ryhmitellä. 

### Start, Stop, Continue, More of, Less of Wheel
Tässä retrospektiivitekniikassa asiat jaetaan viiteen kategoriaan: mitä aloitetaan, mitä lopetetaan, mitä jatketaan, mitä voisi tehdä enemmän ja mitä vähemmän. Tiimin jäsenet jakavat kokemuksiaan / menettelytapoja niihin sopivien kategorioiden alle. Lajittelun jälkeen eniten mainintoja saaneita asioita priorisoidaan ja käydään yhdessä läpi.


### Glad, Sad, Mad
Muistuttaa edellistä tekniikkaa useine kategorioineen. Tämä tekniikka keskittyy siihen, miten eri asiat on koettu: ollaanko tyytyväisiä, pettyneitä vai vihaisia jonkin toiminnan suhteen. Listauksen jälkeen, äänestetään asiat tärkeysjärjestykseen ja keskustellaan ne läpi.
