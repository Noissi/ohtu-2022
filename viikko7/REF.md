Scrumban on ketterä ohjelmistokehitysmenetelmä, joka pohjautuu kahteen suosittuun menetelmään: Scrumiin ja Kanbaniin. Scrumban ei ole Scrumin tapaan tarkasti sidottu aikataulutettuihin iteraatioihin, vaan joustaa paremmin jatkuvan suunnittelun avulla. Lisäksi siihen liittyy Kanbanista tuttua tehtävien kulun visualisointia, mikä auttaa tehtävien hallinnassa suunnittelun ollessa jatkuvaa. Näiden piirteiden takia Scrumban soveltuukin hyvin projekteihin, joiden vaatimukset saattavat muuttua ennalta arvaamatta.

Scrumbanin käyttöön usein siirrytään, jos ollaan tyytymättömiä johonkin aiemmin käytettyyn menetelmään, joka ei ole toiminut halutulla tavalla. Kanbanissa toimimattomuus on voinut johtua rajoitteiden puutteesta ja Scrumissa mentelmän kankeudesta. Tällöin on haluttu korjata tilanne ottamalla uusi menetelmä käyttöön. Todellisuudessa monet menetelmät ovat avoimia erilaisille variaatiolle ja ne on tarkoituskin muovata projektille sopivaksi. Tällöin Scrumbanin käyttöönoton suurin etu on monesti se, että projektin osalliset paneutuvat uuden mentelmän käyttöönottoon paremmin ja muovaavat sen tarvitsemakseen opittuaan edellisistä virheistä.
